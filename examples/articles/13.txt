Windows 10 bude úsporný. Ušetří gigabajty prostoru

Autor: Jakub ČížekJakub Čížek Vytisknout vytisknout  |  textová verze  |  velikost písma  ++++++
V případě Windows odjakživa platilo, že každá nová verze OS vyžadovala více prostoru na pevném disku. Začalo se to měnit až s příchodem Windows 8.x a nové Desítky jsou opět o kus úspornější. Systém už totiž zdaleka neběží jen na velkých plotnových discích domácích desktopů, ale také na tabletech a noteboocích s relativně malou jednotkou SSD, kde jde o každý gigabajt.

Microsoft se nyní na svém blogu rozepsal, jak na úspoře místa zapracoval v připravovaném Windows 10. Systém je úspornější, protože si už nevytváří skrytý diskový oddíl pro obnovu a zároveň používá lepší techniku komprese systémových souborů.

Díky odstranění oddílu pro obnovu dále Windows 10 ušetří podle konkrétního počítače od 4 GB do 12 GB prostoru a to je už poměrně solidní úspora. A s lepší kompresí pak 32bitový Windows 10 ušetří asi 1,5 GB a 64bitová verze až 2,6 GB prostoru, což je na 64/128GB SSD/flash jednotce tabletu poměrně zajímavá informace. Tato komprese se ostatně týká i mobilní verze Windows 10, kde bude hlad po prostoru ještě silnější.

78489905
64bitový Windows 10 v průměru ušetří okolo 6,6 GB prostoru
Podobná úspora se ale nebude týkat každého počítače. Komprese je přeci jen náročný proces, který zatěžuje CPU, Windows 10 tedy bude komprimovat pouze ty soubory, kde se to vyplatí. A vyplatí se to zejména tehdy, pokud bude mít počítač dostatek RAM, do které se vlezou všechna klíčová systémová data. Právě tyto soubory načtené v paměti pak může operační systém na persistentním úložišti komprimovat, protože k nim systém nepřistupuje tak často. Více na: http://www.zive.cz/bleskovky/windows-10-bude-usporny-usetri-gigabajty-prostoru/sc-4-a-177550/default.aspx#utm_medium=selfpromo&utm_source=zive&utm_campaign=copylink
