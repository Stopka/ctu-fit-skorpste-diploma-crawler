Řidička přehlédla závoru, trubka se zapíchla do auta nad její hlavou
17. března 2015  11:03
Policisté v pondělí řešili kuriózní nehodu u vjezdové závory do areálu jedné z firem v Divci u Hradce Králové. Řidička osobního auta patrně závoru přehlédla a ta pronikla do interiéru. Ženě za volantem se zřejmě nic nestalo.
Závora se dostala dovnitř auta skrz čelní sklo.Další 4 fotografie v galerii
Závora se dostala dovnitř auta skrz čelní sklo. | foto: Policie ČR - KŘP Královéhradeckého kraje
Čtyřiačtyřicetiletá řidička osobního vozidla Toyota Corolla vyjížděla z parkoviště areálu místní firmy.

Fotogalerie
Řidička patrně přehlédla závoru při výjezdu z firmy v obci Divec u Hradce Králové.Řidička patrně přehlédla závoru při výjezdu z firmy v obci Divec u Hradce Králové.
Řidička patrně přehlédla závoru při výjezdu z firmy v obci Divec u Hradce Králové.Řidička patrně přehlédla závoru při výjezdu z firmy v obci Divec u Hradce Králové.
Zobrazit fotogalerii

„Zde pravděpodobně přehlédla pootevřenou železnou vjezdovou závoru a přední částí vozidla do ní narazila. Závora rozbila čelní sklo vozu, pronikla do interiéru a poškodila zadní okno vozidla,“ řekla mluvčí hradecké policie Lenka Burýšková.

„Řidička měla obrovské štěstí, protože z nehody vyvázla zřejmě bez zranění. Po vyšetření v nemocnici, kam byla z místa převezena, odjela domů. Policisté u řidičky vyloučili alkohol provedenou dechovou zkouškou,“ dodala mluvčí.

Předběžná škoda na vozidle činí 23 tisíc korun, škodu za poškozenou závoru firma neuplatnila.

Zdroj: http://hradec.idnes.cz/ridicka-nabourala-do-zavory-ve-firme-v-obci-divec-u-hradce-kralove-phw-/hradec-zpravy.aspx?c=A150317_103627_hradec-zpravy_tuu#utm_source=sph.idnes&utm_medium=richtext&utm_content=top6
