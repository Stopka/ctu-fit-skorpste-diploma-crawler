Microsoft hledá jméno pro nový prohlížeč a naznačuje konec značky IE

Autor: Jakub ČížekJakub Čížek Vytisknout vytisknout  |  textová verze  |  velikost písma  ++++++
V Atlantě v těchto dnech probíhá konference Microsoft Convergence a sám pořadatel zde ústy šéfa marketingu Chrise Capossely diskutoval o budoucím názvu prohlížeče ve Windows 10. Asi nebude žádným překvapením, že Microsoft v marketingovém průzkumu zjistil, že obchodní značka Internet Explorer je prakticky mrtvá a už se k ní nemůže vrátit.

572510676
Microsoft hledá jméno pro svůj nový prohlížeč s kódovým označením Project Spartan (Foto: Microsoft Convergence/The Verge)
A tak se musejí v Redmondu vypořádat s klíčovou otázkou, jak pojmenovat prohlížeč, který dnes komunita zná pod jeho kódovým označením Project Spartan. Capossela ve své přednášce ukázal graf, jaké kombinace nového názvu preferovali uživatelé konkurenčního Chromu od Googlu. Nový název je samozřejmě tajný, v grafu jsou tedy jeho návrhy zmíněné písmeny A, B, C a D. Nejde tedy výhradně jen o slovíčko Spartan. Zajímavé jsou ovšem i samotné kombinace.

Zdá se, že firma bude nový prohlížeč propagovat se slovem Microsoft na začátku, protože tato značka je velmi silná a podle grafu měla kombinace Microsoft <něco> větší popularitu než pouhé <něco>.

Značka Internet Explorer ale v každém případě končí. Tyto kombinace jsou až na samotném konci grafu a za rok po starém dobrém IEčku podle redmondské strategie neštěkne ani pes. V systému má zůstat pouze z důvodu zpětné kompatibility a především pro firemní zákazníky, možná tedy bude předinstalovaný jen na podnikových verzích Windows 10.  Více na: http://www.zive.cz/bleskovky/microsoft-hleda-jmeno-pro-novy-prohlizec-a-naznacuje-konec-znacky-ie/sc-4-a-177552/default.aspx#utm_medium=selfpromo&utm_source=zive&utm_campaign=copylink
